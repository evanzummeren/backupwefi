# Hermeneutiek
*Friedrich Schleiermacher (1768 - 1834)*
Wordt gezien als de grondlegger van de hermeneutiek. Belangrijkste probleem was voor hem de uitleg van de Bijbel. Want als de bijbel gezien wordt als een tekst uit een andere periode, dan is het niet meer evident wat die bijbel precies betekent. Interpretatie van bijbel en andere klassieken wordt problematisch. 

Gaat volgens Schleiermacher om twee niveaus van interpretatie:
* *psychologisch interpretatie* (gaat om de innerlijke vorm van een tekst, gaat nauw samen met de intentie van de auteur) 
* *grammaticaal interpreteren* (gaat om de uiterlijke vorm van de tekst, heeft te maken met de structuur van de tekst en de relatie van de tekst tot andere teksten)

Als je deze twee interpreteert dan kom je terecht in een *hermeneutische cirkel*, je bent altijd bezig met de verhouding tussen het geheel en delen van de tekst. Dit is een circulair proces. Het is een spiraal waarbij je steeds verder komt. Je begrijpt het geheel van de tekst pas als je alle delen begrepen hebt. Maar die verschillende delen van de tekst krijgen pas echt betekenis wanneer je het geheel van de tekst doorziet. 

Hij gaat ervan uit dat de interpretatie van teksten geheel objectief kunnen zijn. We kunnen objectief vaststellen wat de intenties van een tekst zijn. De intenties van de auteur spelen volgens Schleiermacher geen rol. (Dit wordt later natuurlijk wel ter discussie gesteld)

*Droyssen (1808 - 1884)*
Historische werkelijkheid bestaat uit zaken die door de mensen vorm is gegeven. Probeert de hermeneutiek specifiek op de geschiedschrijving toe te passen. Deze door mensen gemaakte historische werkelijkheid moet de historicus verstehen. Het gaat erom dat je begrijpt waarom mensen deze vorm aan hun omgeving hebben gegeven. Dit doe je door de ideeën achter deze fenomenen vorm te geven. Vier fasen:
1. pragmatische interpretatie (wat er feitelijk aan de hand was in het verleden)
2. interpretatie van de voorwaarden (geografisch en mentale omstandigheden)
3. psychologische interpretatie (je verplaatsen in de motieven van de onderzochte personen)
4. interpretatie van de ideeën (doorgronden van de tijdgeest)

Droyssen verzet zich sterk tegen wetmatige verklaringen in de geschiedenis. De geschiedenis is volgens Droyssen fundamenteel open. 

*Willem Dilthey (1833 - 1911)*
Reageert op Kant. Zijn project is een kritiek op de historische rede, ipv Kant’s zuivere rede. Kant stelde dat er wel een werkelijkheid bestaat maar dat wij die niet kennen. Objectieve kennis is wel mogelijk omdat de objectieve kennis berust in de structuur die ons kenvermorgen aan onze voorstellingen oplegt. Structuur van het kenvermogen is universeel waar. (Kants transcendentale project). 

Aan de ene kant is Dilthey dus een voortzetting op Kants kritiek, maar neemt er tegelijkertijd ook fundamenteel afstand van. Kant schiet volgens Dilthey tekort, omdat hij van mening is dat zijn uitgangspunten vooral van toepassing zijn op de natuurwetenschappen. De geesteswetenschappen zijn volgens Dilthey meer dan alleen een kennend subject. Wat Dilthey wil is geesteswetenschappelijke kennis funderen net als Kant voor de natuurwetenschappen heeft gedaan, hij ontwikkeld een *ontologie van het menselijk leven*. Eenheid van denken voelen en leven. 

Je hebt volgens Dilthey de *uiterlijke ervaring *(iets wat Kant ook zou hebben). Daarnaast is er ook een *innerlijke ervaring*, niet zintuigelijk maar een geestelijk werk dat gekenmerkt wordt door onze innerlijke wil die bepaalde handelingen in gang zet.  

Natuurwetenschappen richten zich volgens Dilthey enkel op de uiterlijke ervaring. De geesteswetenschappen richten zich op beide. (We zien kunstwerken, handelingen etc.) Het verbinden van de uiterlijke ervaring met de innerlijke ervaring is wat hij *verstehen* noemt. Het gaat om erleben, niet de intentie maar herleven. Je bent een tekst of een kunstwerk aan het herscheppen. 
(Verstehen - het verbinden van de uiterlijke ervaring met de innerlijke ervaring)

## Neokantianisme
Een zelfde lijn zie je ook terug bij de neokantianisten. Dilthey neemt meer afstand van Kant dan de NeoKantianisten. 

Het gaat bij het neokantianisme vooral om *begripsvorming* en niet om een verstehendemethode. Het verschil tussen de natuurwetenschap en de geesteswetenschappen schuilt hem vooral in het verschil in begripsvorming. 

*Heinrich Rickert (1863 - 1936)*
Dilthey levensfilosofie is volgens Rickert tegenstrijdig met Kant’s idealen. Om zijn verschil met Dilthey aan te geven gaat het bij Rickert minder om geesteswetenschappen, maar vooral om cultuurwetenschappen. Geen producten van de geest, maar van de cultuur.

Cultuur geheel van historisch bepaalde normen, waarden en gebruiken. Vooral die waarden zijn bij Rickert van groot belang. Het verschil tussen de natuur en geesteswetenschappen, ligt niet in een verschil van object. Het is niet dat de natuurwetenschappen de natuur bestudeerd en de geestesw. de geest, of in methoden. Maar het gaat om de *begripsvorming*, de manier van kijken en het naar voren halen van bepaalde aspecten van de werkelijkheid. Er is volgens hem maar een empirische werkelijkheid. Er zijn twee manieren om die te bekijken:
* *nomothetische perspectief* (nomos = wet), typisch natuurwetenschappelijk
* *idiografisch perspectief*, beschrijven het unieke, typisch voor de cultuurwetenschappen. Heeft altijd te maken met waarden, in de natuurwetenschappen zijn die waarden altijd afwezig. De waarden zijn cruciaal voor de cultuurwetenschappen.

Gaat dus niet om andere methoden of objecten, maar een ander gezichtspunt. Maar wat maakt de waarden problematisch? Waarden worden snel relatief, je ziet in verschillende perioden verschillende waarden. Hoe hangt je eigen positie met eigen waarden daaraan vast? Is neutraliteit of wetenschap dan nog wel mogelijk? Volgens Rickert zijn deze waarden absoluut, en is het dus niet problematisch. 
(Rickert - begripsvorming, nomothetisch perspectief (natuurwetenschappen), idiografisch perspectief (cultuurwetenschappen), waarden)

*Max Weber (1864 - 1920)*
Weber is van mening dat sociologie een *verstehende*, interpretatieve, studie moet zijn. Staat hiermee lijnrecht tegenover Emile Durkheim (structure). 

Hoe ga je van *subjectieve betekenissen* naar objectieve kennis? Hij probeert dat dmv een neokantiaans perspectief op te lossen. Je moet volgens Weber werken met vergelijkingen, en handelingen met elkaar vergelijken. Je kan concrete handelingen vergelijken met ideaaltypen en daarmee iets zinnigs vertellen. Is niet typisch hermeneutiek, maar zoekt naar patronen van subjectieve betekenissen dmv vergelijkingen.

Daarmee gaat het altijd bij waarden, (net als Rickert), geschiedenis is betrokken bij waarden. Waarbij waarden centraal staan. Onderzoek daarentegen moet waardevrij zijn, en objectief zijn. Weber heeft een ander soort oplossing voor het waarde probleem dan Rickert. Hij gaat itt Rickert niet voor absolute waarden. Deze waardevrije toepassing is iets wat nu nog steeds van toepassing is bij veel opleidingen.

*Ernst Cassirer (1864 - 1920)*
Gaat nadenken over de geesteswetenschappen vanuit begripsvorming. Maar maakt minder onderscheid tussen natuur- en cultuurwetenschappen. Cultuur is essentieel, maar gaat minder uit van waarden. *Symbolen* zijn volgens hem van groter belang bij cultuur. Wat zijn symbolen? Dat zijn tekens die iets uitdrukken, als woorden in een taal. Hij zoekt naar de mogelijksheidsvoorwaarden van betekenis (ipv Kant’s kennis). Betekenis is daarmee fundamenteler dan kennis.

Wat maakt betekenis mogelijk? De aanwezigheid van symbolische vormen. Taal is een symbolisch vorm, of abstracte wiskunde talen van de natuurwetenschap.

*Sigmund Freud (1856 - 1939)*
Wordt meestal niet als hermeneutisch gezien, maar is wel wat voor te zeggen. Dat komt omdat hij iets ontdekt, wat in zekere zin vandaag nog steeds van belang is: *het onbewuste*. Hij heeft ons leren spreken over het onbewuste. Het onbewuste moet geïnterpreteerd worden, daarmee is het een soort van hermeneutiek.

Tegelijkertijd ziet hij zijn eigen benadering ook als strikt natuurwetenschappelijk, iets dat door velen sterk betwijfeld wordt. Uiteindelijk draait het vooral om het interpreteren van teksten. Later gaat hij hier specifieker in over het onbewuste:
* ik (rationeel ik)
* superego (maatschappelijke normen)
* driftwereld (onbewuste driftwereld)

Speelt in de sociale wetenschappen en geesteswetenschappen nog steeds een belangrijke rol. Je kan nog steeds vanuit de psychoanalyse literatuur en kunstwerken interpreteren.

*Hans-Georg Gadamer ()*
Belangrijkste vertegenwoordiger van de hermeneutiek in de 20ste eeuw, bekend van het boek: Waarheid en methode. Titel enigszins paradoxaal, want het gaat niet zozeer om methode, en waarheid compleet andere betekenis.

Hermeneutiek is onlosmakelijk verbonden met de zijnswijze van de mens, en die is heel anders dan die van dieren en dingen. Mensen interpreteren altijd. In die zin is *interpretatie voorwetenschappelijk*, iets wat natuurlijk is. Daarmee niet alleen toepasbaar op de geesteswetenschappen, maar toepasbaar op alle aspecten van de mens.

Neemt afscheid van het objectiviteitsdenken van de natuurwetenschappen en klassieke traditie. Gadamer is niet geinteresseerd in kennis, objectiviteit houdt volgens hem in dat de kennende subjecten inwisselbaar zijn (Kantiaans). Voor interpretatie heb je namelijk *subjectiviteit* nodig, objectieve interpretatie, iets dat Schleiermacher wilt, kan namelijk niet. Interpreteren = altijd subjectief. Zorgt voor een verdubbeling van de hermeneutische cirkel. 

Niet alleen meer deel en geheel, maar ook tekst en lezer. Als je een tekst leest dan doe je dat vanuit je eigen verwachtingen of vooroordelen. Zodra je dat gedaan hebt doet de tekst iets met je, bijvoorbeeld het veranderen van je standpunten. Dit is ook een hermeneutische cirkel: van* tekst en lezer*. 

In het verlengde hiervan is dat er tussen tekst en lezer een afstand is van ruimte en tijd. De zogenaamde *Wirkungsgeschichte*. Stel je leest boek van Hobbes, drie eeuwen geleden geschreven, is in de loop der tijd steeds weer opnieuw geïnterpreteerd. Je kan deze tekst alleen bekijken of begrijpen dankzij de eerdere interpretaties. Daar maak je deel van uit. Dat maakt de cirkel van tekst en lezer (de hermeneutische cirkel) alleen maar complexer. Je kan nooit helemaal van deze wirkungsgeschichte op de hoogte zijn, kan je niet objectiveren. Daarmee is interpretatie altijd tijdsgebonden en context afhankelijk. De betekenis is altijd afhankelijk van eerder interpretaties, daarmee is het onmogelijk om de oorspronkelijke interpretatie te vinden. Iets dat Schleiermacher graag wilde. Kan niet volgens Gadamer vanwege de wirkungsgeschichte. Ook wat Skinner doet kan niet.

Interpretatie is volgens Gadamer een tweezijdig-proces, vergelijkbaar met een gesprek. We beginnen beide vanuit onze eigen visies, en we komen uiteindelijk nader tot elkaar. Waar het om gaat is dat we een tekst steeds benaderen vanuit onze eigen vooroordelen, deze willen en moeten we niet uitsluiten, is niet slecht. Het geheel van vooroordelen vat Gadamer samen met de term *horizon*. Als een echte horizon, wat je kan zien. Een tekst heeft ook zo’n horizon. Het proces van lezen is een proces van *horizonversmelting*, waarbij de tekst en lezer samensmelt. Vanuit je eigen perspectief met vooroordelen, maar deze vooroordelen worden net als in een discussie ter sprake gesteld. Je wordt door de ander overtuigd van iets, net als bij een tekst het geval is. Dit proces moet harmonieus zijn, en niet iets van onwil of macht. 

Maar vaak heb je voordat je de tekst leest al weer een soort verwachtingspatroon, maar idee vooraf dat deze wel nuttig is (idee van de harmonie). Je veronderstelt dat de term een zinnige, betekenisvolle eenheid vormt. 

Maar subjectieve interpretatie is niet een proces van anything goes. De tekst praat terug. Daarmee is het proces ook sterk afhankelijk van de tekst zelf. Dus hoewel het subject erg belangrijk is, is het niet volkomen relatief. Hiermee heeft hij het niet waarheid  in de normale zin des woords (overeenkoming met hoe het in de wereld is). Je kan het namelijk niet hebben over een ware interpretatie. Waarheid is daarom vooral een vorm van onthulling (*waarheid als onthulling*). De werkelijkheid met andere ogen te aanschouwen. Interpretatie is ook het toepassen binnen je eigen leven, zoals toepassen van lessen uit de Bijbel. Idem dito met wetten. Interpretatie gaat altijd samen met *applicatie*. 
