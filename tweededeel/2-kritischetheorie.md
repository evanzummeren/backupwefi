# Kritische theorie
Verschillende benaderingen in de geesteswetenschappen:
* Verschillende ontologische aannames in de maatschappelijke, culturele of historische werkelijkheid
* Verschillen in epistemologie of methoden, verschil als de vraag of we moeten verklaren, of moeten interpreteren, of kijken vanuit het perspectief van de deelnemers of de waarnemers etc.
* Verschil in kennisdoel: zuivere kennis, begrip, legitimatie, kritiek

*Kritische theorie*
Gaan uit van het collectief, structuur en geschiedenis, individu staat niet centraal. Dat zie je terug in de methode, zijn vaak holistisch of dialectisch of reflexivistisch. Zijn vaak maatschappelijk kritisch. Individualisten vinden het vaak lastig om de maatschappij of cultuur kritisch te benaderen. Bij een collectivistische aanpak gaat dat veel gemakkelijker.

## Maar eerst een tijdreis door de geschiedenis:
*Aristoteles*: mens was van nature een politiek dier. Daarmee van nature onderdeel van een polis, kan zich dus enkel ontplooien binnen een politieke gemeenschap. Concept structuur komt niet terug, maar wel gemeenschap.

*Thomas Hobbes (1588 - 1679)*: Gaan uit van een natuurstaat. Volgens Hobbes is de natuurstaat een situatie van iedereen tegen iedereen, gaan alleen voor eigenbelang. Zijn ongebonden aan maatschappelijke regels. Om hier een einde aan te maken sluiten ze een sociaal contract, een staat. Veel rechten dragen ze hierbij over aan de staat. Een sociaal contract is onherroepelijk.

*Locke (1632 - 1704)*: Ook natuurstaat, maar mensen hebben hier onvervreemdbare rechten. Recht om te beschikken over hun eigen leven, vruchten arbeid, recht op vrijheid. Deze behouden ze ook na het sluiten van een sociaal contract.

*Adam Smith (1732 - 1790)*: Individu is net als bij Hobbes en locke het uitgangspunt. Streven eigenbelang na, en om economisch nut te maximaliseren. Als iedereen dit doet dan is er een *invisible hand*, die het handelen van de individuen coördineert. Als er vraag is naar product X, dan ontstaat er automatisch een versterkte productie daarvan. Maar er is meer. Er is ook een vermogen wat hij *sympathy* noemt, mensen kunnen zich verplaatsen binnen anderen. Dat maakt het mogelijk dat mensen met elkaar samenleven. 

Uiteindelijk zijn mensen in staat om het perspectief van een onpartijdig toeschouwer waar te nemen. Dat reguleert het handelen van de individu. Uiteindelijk ontstaat aan de hand van deze twee types een samenleving genoemd de ‘commerciële samenleving’. (Dialectisch proces?) Smith neemt het individu als uitgangspunt, maar schept een laag tussen het individu en de staat. De laag van de samenleving (gaat hiermee verder dan Locke en Hobbes, daar was het puur politiek)

*Rousseau (1712 - 1778)*: Begint ook met een *natuurstaat*, maar het een positief beeld. Bijna paradijselijk, maar men kent ook geen cultuur. Men is alleen, en komt elkaar toevallig tegen. Een natuurlijke manier van leven. Daar komt echter verandering in, omdat men gaat samenleven en daarbij *taal* en *eigendom* gaat ontdekken. Iemand gooit een hek om een stuk grond, en claimt dat het van hem is. Er ontstaat ongelijkheid. Taal is een instrument om de machtsverhoudingen te legitimeren. De maatschappij wordt daardoor de Rousseau veel minder positief geacht dan Adam Smith. Hier zie je eigenlijk het begin van een soort van basale kritische theorie.

## De kritische theorie
Grondleggers van de moderne kritische theorie zijn Hegel en Marx. Hegel filosofie is dialectisch idealistisch, geschiedenis is een ontplooiing van de geest die zich in allerlei uitingen manifesteert. De geest kan je vanuit verschillende perspectieven beschrijven (subjectieve geest die constant beperkt wordt, bijvoorbeeld in de sfeer van het gezin, samenleving of sfeer van de staat (wetten)). Wat Hegel vrij nadrukkelijk constateert is dat er over het algemeen sprake is van een spanning tussen de subjectieve en de objectieve geest. Men kan niet volledig vrij zijn. Daardoor raakt de subjectieve geest van zichzelf vervreemd, uiteindelijk wordt deze subjectieve geest opgeheven, wanneer de geschiedenis haar doel bereikt heeft.

*Karl Marx (1818 - 1883)*
Dit idee wordt opgenomen door Karl Marx. Dialectisch (historisch) materialistisch. De geest verdwijnt als motor, in plaats daarvan gaat het om de materiële omstandigheden. Deze zijn de motor van de geschiedenis. Centraal uitgangspunt is dat de mens een producerend wezen is, daarmee verschilt de mens van dieren. Mensen produceren zelf de middelen. Consequentie daarvan is dat je heel goed moet kijken naar hoe mensen de goederen produceren. Deze is historisch omdat de manier hoe mensen dingen produceren veranderlijk is. 

Volgens Marx kan je in iedere maatschappij drie lagen onderscheiden:
* Productiekrachten (grondstoffen, technische hulpmiddelen, arbeidskracht)
* Productieverhoudingen, vloeien voort uit de productiekrachten. Hoe zijn de productiekrachten georganiseerd (eigendomsverhoudingen, arbeidsverhoduingen). Veranderingen in de productiekrachten zorgen voor een verschil in productieverhoudingen. Iets concreter: introductie van stoommachines, kan alleen door fabrieksbazen gekocht worden, zorgt voor schreefgroei arbeidskrachten (die minder waard worden). Dus resulteert in andere productieverhoudingen. Productiekrachten + Productieverhoudingen = *onderbouw*
* Deze productieverhoudingen, resulteren uiteindelijk in de *bovenbouw*. Juridische politieke instituties, religie. De immateriële aspecten van de samenleving. Religie is daarmee dus het resultaat van bepaalde productieverhoudingen, idem dito voor kunst en filosofie.

Spanningen in de samenleving komen dus voort uit een onbalans tussen de productiekrachten en de productieverhoudingen. Bijvoorbeeld de overgang van de feodale naar de kapitalistische samenleving komt volgens hem omdat grond minder belangrijk wordt en kapitaal belangrijker. Verschuiving tussen de productiekrachten. Als gevolg daarvan gaan de bezitters van kapitaal (bourgeoisie) zich verzetten tegen de feodale economische structuur. Uiteindelijk zorgt dit voor een gewelddadige omverwerping van de feodale maatschappij (bv Franse Revolutie). 

### Klasse
*Objectief klassebegrip* Marx ziet klasse niet in de termen van welvaart of status, maar puur op basis van de rol van groepen mensen in het productieproces. De bourgeoisie is de klasse die kapitaal bezit, en stond op tegen de feodale grondbezitters. In de 19e eeuw is er nieuwe tegenstelling: de bourgeoisie en het proletariaat (zij die niets anders bezitten dan hun arbeidskracht). Ook dit zorgt volgens Marx voor een revolutie. 
*Subjectief klassebewustzijn,* er hoort een bepaald bewustzijn van je plek. Dit bewustzijn is noodzakelijk  volgens Marx. Het besef dat men tot een klasse behoort. Dit is voor Marx ook een van de taken van zijn filosofie. De arbeidersklasse bewust maken van haar economische positie. Wilt hen aanzetten tot een Revolutie. Uiteindelijk is dat de eindstaat van de geschiedenis.

Wat is belangrijk bij Marx?
1) Belangrijk is dat kunst en filosofie, volgens Marx tot de bovenbouw behoren. Zijn het product van economische en sociale ontwikkelingen. 

2) Wat Marx met zijn filosofie probeert te doen, het kennisdoel, is kritiek geven op de maatschappij en het tot stand brengen van maatschappelijke veranderingen. Hier zie je duidelijk hoe de kritische theorie bij Marx begint. 

In de 20ste eeuw is er verder gedacht in het Marxisme. Men gaat anders denken over de onderbouw en bovenbouw. 

### Verschillende stromingen/denkers binnen het 20e eeuwse Marxisme
Een spanning in veel varianten van de Kritische Theroie is het structure-agency debat. Hoe kunnen de structuralistische Marxisten de huidige situatie veranderen, wanneer een structuralistische visie daar nauwelijks ruimte voor open laat? Het idee van vrijheid is een product van maatschappelijke verhoudingen, deze verhoudingen kan je niet zomaar veranderen. Bij agency bestaat die ruimte wel.

*Louis Althusser (1918 - 1980)*
Fransman. Vertegenwoordiger van het *Structuralistische Marxisme*.  Legt sterk de nadruk op het determinerende karakter van economische en sociale structuren, hierin zie je ook sterk de invloed van het structuralisme in terug. Gaat ervan uit dat de onderbouw de bovenbouw heel strict determineerd, en dat het denken van mensen altijd een vorm van ideologie is. *Ideologie*, sleutelterm, een vorm van vals bewustzijn, een manier om met bepaalde ideeen een toestand van de maatschappij probeert te verdedigden (zoals religie, probeert de huidige toestand te rechtvaardigen). Het subject is volgens Althusser ook een ideologie, wij denken dat we vrij zijn maar dat is niet zo volgens Althusser. Klassebewustzijn speelt bij Althusser nauwelijks een rol. 
(Althusser - structure, geen klassebewustzijn, ideologie)

*E.P. Thompson (1924 - 1993)*
Engelsman. Bekend geworden met het boek *The making of the English working class (1963)*, kijkt naar hoe de arbeidersklasse in de laat 18e eeuw een eigen cultuur vormt. Dat was een cultuur die voortkwam uit allerlei religieuze ordes, en die niet per se voortkwam uit een onderbouw. Dit is een hele cruciale ontwikkeling. In tegen stelling tot Althusser legt hij dus erg de nadruk op *klassebewustzijn*, ontwikkelingen worden getriggerd door de cultuur. Een soort Marxistisch-humanist, voor Althusser volkomen verwerpelijk. Althusser miskent volgens Thompson dat de onderdrukten zelf verandering in hun situatie kunnen brengen. (Thompson - agency, klassebewustzijn, cultuur)

*Antonio Gramsci (1891 - 1937)*
Heeft onder Mussolini lang gevangen gezet, en vooral in de gevangenis over het Marxisme nagedacht. *Hegemonie*, een vorm van culturele en politieke overheersing die niet per se in overeenstemming is met de politieke en sociale structuur. Hij ziet in Italië dat de arbeidersklasse, gehecht aan nationalisme en religie, een bepaalde hegemonie over de arbeidersklasse uitoefent. Deze is eerder cultureel van aard, dan economisch. Gramsci verschuift het idee van de economische macht naar culturele macht. Hij verschuift het idee van een ‘product van de onderbouw’ naar een culturele macht. Dit idee is nauw gerelateerd aan het idee van de *subaltern*. 

Een *subaltern* is de onderliggende partij in een hegemonische relatie. Zijn groepen in de samenleving die op culturele gronden minder belangrijk worden bevonden. Er is sprake van een bepaalde positie binnen culturele verhoudingen. Hegemonie is in zeker zin het machtscentrum, subaltern ligt buiten de hegemonie.
(Gramsci - machtsverhouding > culturele factoren ipv economisch)

*Frankfurter Schule*
De kritische theorie is vooral het denken van de Frankfurter Schule. Een groep filosofen en sociologen uit Frankfurt. Sterke beïnvloed van Hegel en Marx. Hebben een sterk 1) *maatschappijkritische oriëntatie*, ze willen maatschappelijke verschijnselen in een historisch perspectief plaatsen en laten zien uit wat voor tegenstelling gebestudeerde fenomenen voortkomen. Vaak gaat het hier om klassetegenstellingen, verhoudingen die te maken hebben met klassen. 2) *Reflexiviteit*, het gaat om reflectie op de maatschappelijke gesitueerdheid van de wetenschap en maatschappij. Ze proberen na te denken over hun eigen positie. 

*Frankfurter Schule: Walter Benjamin (1892 - 1940)*
Probeert kunst en cultuurkritiek te ontwikkelen op basis van dialectisch historisch materialisme (Marxistische basis). Geen vulgair Marxisme, maar hij probeert na te gaan hoe de perceptie van kunst en cultuur door historische en technologische ontwikkelingen beïnvloed is. 

*Het kunstwerk in de tijd van zijn technische reproduceerbaarheid*, zorgt ervoor dat mensen anders naar kunst gaan kijken. In de 19e eeuwse romantische opvatting is een kunstwerk slechts eenmalig, ieder kunstwerk heeft een onvervangbaar en eenmalig aspect. Zo’n kunstwerk heeft een bepaald aura op de beschouwer van het kunstwerk, juist omdat het slechts eenmalig is. Door de opkomst van technische reproductiemiddelen kan een kunstwerk oneindig worden herhaald. Hierdoor ontstaat ook een andere ervaring van kunst. 

In de 19e eeuwse kunstopvatting werd de kunst bedreven omzichzelf (kunst als hoogste doel). Volgens Benjamin raakt de aura dankzij de reproduceerbaarheid ondergraaft. Daardoor ga je anders naar kunst kijken, de perceptie wordt breder. Maar hiermee ga je ook twijfelen aan de opvatting, kunst vanwege de kunst. Kunst verdwijnt als zuivere esthetische onderneming.

Film is een massakunst. Deze massakunst kan de massa ook kritisch en progressief maken, want door de technische herhaalbaarheid is een politisering van de kunst mogelijk. Receptie was bij romantici niet van belang, volgens Benjamin moet je vooral kijken hoe men een kunstwerk ervaart. Deze ervaring kan gepolitiseerd worden dankzij de reproduceerbaarheid van de kunst. Daardoor wordt politieke en kritische kunst mogelijk.

*Frankfurter Schule: Theodor Adorno (1903 - 1969)*
Dialektik der Aufklarung (1947). Is een kritiek op het verlichtingsdenken. Men dacht dat door de rede het mogelijk werd om de maatschappij te verbeteren, maar deze idealen kunnen omslaan in hun tegendeel. De rede kan gereduceerd worden door dingen alleen nog maar zo rationeel mogelijk te doen (*een puur instrumentalistisch denkwijze*). De ultieme consequentie is de puur instrumentalistische massamoord in de Tweede Wereldoorlog door de Nazi’s. 

Problematisch is dat wetenschap en rationaliteit niet meer primair gericht is op het vinden van de waarheid, maar op beheersing en technologische beheersing. Maakt niet uit voor wat voor doel. In het maatschappelijk leven zie je dat economische overwegingen gaan domineren, in de culturele sfeer zie je dat kunst gecommercialiseerd wordt. Het is dus een vrij brede cultuurkritiek die je hier ontvouwd ziet. 

Later heeft Adorno dit nog iets verder uitgewerkt, vooral zijn muziekwerk is bekend. Gebruiksmuziek en kunstmuziek. *Gebruiksmuziek* is massakunst, geproduceerd door de cultuurindustrie, deze stimuleert passieve consumptie. Voortdurend te beluisteren door technische middelen, deze versluierd de maatschappelijke verhoudingen en zet niet aan tot kritiek. Opvallend verschil tussen Benjamin en Adorno, bij Benjamin was massakunst een politiek middel bij Adorno versluierd het vooral de machtsverhoudingen (schept geen klassebewustzijn?). 

*Kunstmuziek* daarentegen schept bewustwording. Lastige muziek die een actieve houding van de luisteraar vergt. Op deze manier kan kunst bijdragen aan bewustwording. Opnieuw contrast met Benjamin. Benjamin gelooft in de politieke component van massakunst. 

Past de uitgangspunten van de kritische theorie ook toe op de wetenschapsfilosofie. Heeft een debat met Popper (positismusdebat): Adorno verwijt Popper dat hij het idee heeft van een a-politieke wetenschap. Dat is volgens Adorno een problematisch idee, omdat alles is ingebed in politieke verhoudingen. Wetenschap moet volgens Adorno een kritische functie hebben, terwijl Popper alleen zou zeggen dat het enige doel van de wetenschap het vinden van de waarheid is. Discussie draait in zekere zin om wat is het kennisdoel van de wetenschap? Wetenschap van Popper is volgens Adorno niet reflexivistisch. 

*Jurgen Habermas (1929)*
Habermas is een generatie jonger, en brengt een nieuw perspectief aan de kritische theorie. Habermas stelt dat het Marxistische en dialectisch perspectief van de kritische theorie eigenlijk niet klopt. Je ziet liberale zelfs Kantiaanse elementen in zijn denkbeelden, en een grotere focus op taal. Hij brengt een genuanceerder beeld omtrent de machtsverhoudingen.

Is vooral bekend van de theorie van *het communicatieve handelen*. Is een bepaald soort handelen. Een soort handelen waarbij men bij elkaar betrokken is, als een open gesprekssituatie. Het uitwisselen van standpunten, waarderingen etc. op een open rationele en democratische manier. Het idee van een ideale gesprekssituatie, een *leefwereld*.  

Er is ook sprake van *strategisch handelen*, iets dat je op de markt ziet. Men laat zich drijven door prijzen. Wordt bepaald door *systeemmechanismen*, zoals vraag en aanbod. Dit zijn de twee modussen die Habermas onderscheidt. 

Naar verloop van tijd is een *differentiatie tussen de leefwereld en systeem* steeds fijnmaziger geworden. Voorheen een god, maar in de huidige gedifferentieerde leefwereld is de wereld complexer geworden, meerdere goden. Dit maakt het communicatieve handelen lastiger. Ook het systeem wordt steeds complexer. 

**Centrale punt van zijn kritiek:** Ook de leefwereld begint gekoloniseerd te worden door het systeem. Geld en macht dringt uiteindelijk door in de leefwereld, van het communicatieve handelen. Denk aan commercialisering wetenschap, kunst etc. 

Wat is kenmerkend voor de kritische theorie? 
* *Historisch-collectivistische ontologie*. Gaat niet alleen om sociaal-economische verhoudingen, maar deze structuur ontwikkelt zich ook historisch. Verschillende historische stadia. Hier binnenin zie je verschillende aannamen (structure, agency).
* *Bewustzijn* 
* *Taal en cultuur* (Gramsci, Habermas)

Kennisdoel van de kritische theorie is altijd *kritiek*. Het wilt de samenleving veranderen. Constant reflectie op je eigen positie binnen die samenleving. Probleem van de kritische theorie is de agency. Want als je zegt dat de maatschappij niet deugt, hoe kan je je dan aan het denken onttrekken. Klassieke Marxisten hebben dit probleem (Althusser)  